---
layout: page
title: Hakkımda
subtitle:
---

Netaş'ta Yeni Ürün Geliştirme ve Ar-Ge İş Geliştirme Müdürü olarak çalışıyorum. İstanbul'da yaşıyorum, evliyim ve bir çocuk babasıyım :) İleri düzeyde İngilizce orta düzeyde de Almanca biliyorum. 

1984 yılında Malatya'da doğdum. ilk, orta ve lise öğrenimimi Malatya'da tamamladıktan sonra 2001 yılında Boğaziçi Üniversitesi İşletme Bölümü'nde yüksek öğrenimime başladım. 2003 yılında tekrar o zamanki adıyla Öğrenci Seçme Sınavına (ÖSS) girerek yine Boğaziçi Üniversitesi Elektrik-Elektronik Mühendisliği Bölümü'nü kazandım ve öğrenimime bu bölümde devam ettim. Bu kısım ilginç biraz belki bir blog yazısında bu kısmı da ele alma fırsatı bulurum.

Profesyonel iş yaşamıma gömülü sistemler üzerinde yazılım geliştirerek başladım. 2006'dan 2012 sonuna kadar gömülü sistemler (VxWorks ve Embedded Linux) üzerinde C ve C++ kullanarak misyon-kritik (mission critical) sistemler için yazılımlar geliştirdim. Bu süreç boyunca biraz şans biraz da fırsatların ortaya çıkmasıyla işletim sistemi seviyesinden başlayarak scheduling, file system, network stack vb konularda derin bilgiler elde ettim. 2012 sonunda kariyerimde değişiklik yapmak üzere daha önce boş zamanlarımda üzerinde çalıştığım uygulama yazılımı geliştirme alanına geçtim. Gömülü yazılım geliştirme tecrübelerimi uygulama geliştirme alanında harmanlayarak özellikle performans optimizasyonu ve uygulama dayanıklılığı (7x24 çalışma) konularında farklı deneyimler elde ettim ve etmeye devam ediyorum.

Bu blog'da gerek gömülü yazılım geliştirme gerekse de uygulama yazılımı geliştirme alanındaki tecrübelerimi aktarmayı hedefliyorum. 

### İletişim

Sayfanın altında bulunan sosyal medya hesaplarım ve mail aracılığı ile bana ulaşabilirsiniz. 

### İlgi Alanları

Aşağıdaki konularla yakından ilgileniyorum, bu blogda çoğunlukla bu konular ile ilgili yazılar bulacaksınız.

- .NET framework, Mono, .NET Core
- .NET teknolojileri (WCF, MVC, Web API, Entity Framework, OWIN, Xamarin, XAML, WPF)
- İlişkili veri tabanı yönetim sistemlerinden (RDBMS) Microsoft SQL Server ve PostgreSQL 
- NoSQL veri tabanları (MongoDb, Cassandra)
- Uygulama sunucusu ve veri tabanı sunucusu performans optimizasyonu
- Docker
- Continuous Integration, Continuous Delivery
- 3rd parti geliştirme araçları ve kütüphaneler (electron, flyway, log4net, Moq, xUnit)
- Node.js ve Go dillerinde deneysel çalışmalar
- HTML5, CSS, LESS, TypeScript, AngularJS, Bootstrap kullanarak SPA (Single Page Application) tasarımı
- Git, Apache JMeter, Apache Ab, Fiddler, IIS, WinDbg, npm, Jekyll, Gulp, Bower, SystemJS, jspm 
- Web uygulama güvenliği
- HTTP, TCP optimizasyonu
- Raspberry Pi üzerinde Linux + Mono kurulumu ile uygulama kurgusu
- Raspberry Pi üzerinde C# tarafından çağrılmak üzere C ve C++ ile yazılmış kütüphanelerin .NET Interop ile .NET tarafından kullanılabilir hale getirilmesi

### Özgeçmiş

#### 2006:

> * Sestek Ses ve İletişim Teknolojileri'nde yarı zamanlı olarak çalışmaya başladım.

#### 2007:

> * Boğaziçi Üniversitesi Elektrik-Elektronik Mühendisliği Bölümü'nden mezun oldum.
> * Netaş'ta telefon santrallerinin işletim sistemi yazılımına (gömülü sistem) destek verilen bölümde çalışmaya başladım.

#### 2009:

> * Netaş'taki görevimden askerlik nedeniyle istifa ettim ve askerliğimi kısa dönem er olarak tamamladım.

#### 2010:

> * Askerlik sonrası evoline TR'de Gömülü Sistem Yazılım Geliştirme Mühendisi olarak çalışmaya başladım.
> * 9 ay boyunca Almanya'nın Karlsruhe kentinde Siemens AG'de evosoft GMBH bordrosu ile Siemens PLC firmware'leri üzerine çalıştım.

#### 2011:

> * Almanya sonrası Türkiye'ye dönüp evoline TR'de yine Siemens PLC firmware'leri üzerine Kıdemli Gömülü Sistem Yazılım Geliştirme Mühendisi olarak çalışmaya devam ettim.

#### 2012:

> * Uygulama yazılımı alanına geçiş yapmak için Netaş'a Kıdemli Yazılım Geliştirme Mühendisi olarak döndüm ve .NET teknolojileri ile ilgili çalışmalarda görev aldım.

#### 2014:

> * Netaş'ta .NET teknolojileri ile yazılım geliştiren ekipte yönetici olarak görev almaya başladım.

#### 2015:

> * Netaş'ta Yeni Ürün Geliştirme ve Ar-Ge İş Geliştirme ekibinde yönetici olarak görev almaya başladım.
